Una casa automobilistica, per assicurare l’assistenza alla propria clientela, ha costituito, su tutto il territorio nazionale, una rete di officine.
L’officina centrale ha il compito di gestire tutte le altre: archivia le informazioni di ogni singola officina (codice officina, denominazione, sede) e memorizza in particolare i dati:
• sui pezzi di ricambio (codice pezzo, costo unitario, quantità,...);
• sui servizi offerti (codice servizio, costo,...);
• sugli accessori in vendita (codice articolo, nome, costo unitario, quantità...).
Inoltre si vuole tenere traccia dei dipendenti e delle loro interazioni. Di ogni dipendente si vogliono memorizzare: codice fiscale, nome, cognome e data di nascita. I dipendenti si differenziano in base al reparto di appartenenza. Il primo è formato da meccanici, il secondo da agenti automobilistici. Di ciascuno di essi si vuole memorizzare la retribuzione oraria.
Nel reparto meccanici, ogni intervento riguarda un veicolo e viene effettuato da uno o più meccanici. Di ciascun intervento è importante tener traccia del numero di ore dedicate da ogni meccanico e di eventuali pezzi di ricambio utilizzati. Inoltre, si vogliono memorizzare la data di inizio e fine intervento, nonché il costo totale dell'intervento (essendo quest’ultimo derivabile dalla retribuzione oraria di ogni meccanico che ha contributo all'intervento in oggetto, dal relativo numero di ore impiegate e dal costo di ciascun pezzo di ricambio).
Nel reparto compravendita, ogni transazione di compravendita è effettuata da un agente automobilistico con un cliente e riguarda un veicolo. Di ogni transazione si vuole memorizzare se questa sia di acquisto o di vendita, e il prezzo contrattato.

I clienti richiedono un servizio presso l'officina scelta, di questi si vogliono memorizzare le generalità. Un cliente può richiedere uno o più servizi, specificandone il tipo.